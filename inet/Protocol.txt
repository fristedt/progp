Data 
Protokollet arbetar med 64-bitar stora paket. I dessa paket representerar
de 4 minsta signifikanta bitarna en operationskod. De 32 nästkommande bitarna
representerar ett heltaltsvärde. Resterande bitar används ej.

1111 1111  1111 1111  1111 1111  1111 1111 0000  
|HELTALSVÄRDE                              |Opcode

Operationskoder   Kod  Handling 
OUTPUT              0  Skriv ut heltalsvärde.
INPUT               1  Ta ett heltal från stdin och returnera till server.
OUTPUT_STRING       2  Skriv ut en sträng med heltalsvärdet som index.
CHANGE_LANGUAGE     3  Låt användaren välja språk.  
STRINGS             4  Uppdatera listan med strängar.  
RESPONSE            5  Saknar handling. Används vid svar till INPUT.

Eftersom paket i protokollet endast skickar heltal behövdes en speciallösning
för att skriva ut strängar. Denna lösning är att ha en indexerad lista med
strängar på klientsidan. Om en av dessa strängar ska skrivas ut behöver servern
bara skicka ut rätt index så kan klienten leta reda på rätt sträng och därefter
skriva ut den. 

Denna lista kan behöva uppdateras. Detta görs genom att ändra listan med
strängar på serversidan, och därefter skicka ett paket med operationskod STRINGS
till klienten. Då ska klienten göra sig redo för att ta emot en ospecifierad
mängd rader och spara dessa. Klienten återgår till sitt normala läge när servern
meddelar att hela listan är skickad.  

Flöde 
Det finns två typiska flöden för protokollet. Det mest använda går ut på
att servern skickar en instruktion till klienten följt av att klienten utför
handlingen. När klienten är klar med handlingen tar den emot nästa instruktion
från servern. Detta flöde gäller för följande operationskoder: OUTPUT,
OUTPUT_STRING samt CHANGE_LANGUAGE. I detta fall gäller envägskommunikation. 

            Server -> Klient

När operationskoden är INPUT ser flödet lite annorlunda ut. Då kommer servern
att skicka ett paket med operationskod INPUT, vilket klienten tar emot. Klienten
låter då användaren mata in ett heltal, vilket sedan skickas tillbaka till
servern. I detta fall gäller alltså tvåvägskommunikation.

               /-------v 
             Server  Klient
               ^-------/

Det tredje fallet gäller när listan med strängar ska uppdateras. Detta flöde har
redan beskrivits under datasektionen av denna specifikation.
